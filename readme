Java Server Pages ve Mysql kullanılarak yaptığım Staj projem.
                              Makale Değerlendirme Sistemi
Makale Değerlendirme Sistemi sisteminde yetki ve roller şu şekildedir:
1. Editör (Yönetici), sadece masa üstü uygulaması üzerinden sisteme giriş yapabilmektedir.
2. Alan Editörü ve Hakem, mobil uygulama ve web üzerinden sisteme giriş yapabilmektedir.
3. İşleyiş şu şekildedir: Yazar, sisteme makale gönderir. Baş Editör, sisteme yüklenen makale
ile ilgili mobil uygulaması üzerinden bir bildirim alır. Bunun üzerine Baş Editör, makalenin
konusu ile ilgili olarak makaleyi ilgili Alan Editörüne yönlendirir. Alan Editörü, makaleyi
inceler ve konu ile alakalı olduğunu düşündüğü 3 hakeme makaleyi incelemesi için makale
inceleme daveti içeren mail gönderir. Hakemlerin daveti kabul etmesi için 10 gün süre
bulunmaktadır. 10 gün içinde hakem makaleyi incelemeyi kabul ederse o günden itibaren
21 gün içinde makale inceleme raporunu Alan Editörüne gönderir. Davet edilen hakem
makale incelemesini kabul etmez ise Alan Editörü sistemdeki başka bir hakeme makale
inceleme davetini tekrar gönderir.
4. Bu sistemde, Alan Editörü ve Hakemlerin tanımlanması, silinmesi gibi işlemler Baş Editörün
yetkisindedir. Hakemlerin tanımlanması silinmesi gibi işlemler Alan Editörünün de
yetkisindedir.
5. Sisteme yükleme yapan yazar ve diğer yazarların bilgileri sistemde kaydedilmelidir.
Böylece, diğer yazarlar bu sisteme giriş yaparak Diğer Yazar seçeneğini seçtiğinde
makalenin sisteme yüklendiğini görebilecektir. Asıl yazışmayı yapan yazar ise Yazar
seçeneği seçtiğinde makale ile ilgili bilgileri görebilecektir.
6. Makale .pdf formatında sisteme yüklenmelidir. Sisteme yükleme esnasında yazar bilgileri
(yazar adı, soyadı, e-mail adresi, çalıştığı kurum) de ayrıca girilebilmelidir.
7. Makale sisteme yüklendiğinde makalenin son durumu ve durumunun değişim tarihi
ekranda yazarlar tarafından takip edilebilecektir.
Makale durum bilgisi:
Editörde, Tarih
Alan Editöründe, Tarih
Hakemlerde, Tarih
8. Sisteme yüklenen makalenin yazarlarına bir bilgilendirme maili iletilecektir. Bu makalenin
sizinle alakalı değil ise bize mutlaka mail gönderin içerikli bir bilgilendirme olacaktır. Eğer
yazar Alan Editörüne böyle bir mail ile geri dönüş yaparsa makaleyi yükleyen yazara Alan
Editörü bir bilgilendirme maili gönderecektir.
9. Hakemlerin değerlendirme raporlarını (.pdf) sisteme yüklemesinin ardından Alan Editörü
makale ile ilgili kararını ve varsa revizyon isteklerini yazarlara mail ile gönderecektir.
Revizyon olması durumunda 10 gün içinde revizyon edilmiş makale tekrar sisteme
yüklenmelidir. Hakemlerden revizyon isteği olmaz ve 100 üzerinden değerlendirdikleri
makale için verdikleri puanların ortalaması 75 ve üzeri olursa makale dergide yayınlanmak
üzere kabul edilmiş sayılacaktır.
10. Eğer Baş Editör, makalenin dergi için uygun olmadığını düşünüyor ise yazarlara makale
transfer süreci için 2 dergi olmak üzere öneride bulunabilmelidir. (“Bu makalenin şu
dergilere gönderilmesi daha uygun olacaktır …” şeklinde bir bilgilendirme mesajı yazarlara
gönderilecektir. )
